Det finns givetvis mycket risker med att godhjärtat dela med sig av sin privata information och beteende, och jag tror att många gör detta utan att veta om att dom gör det. Det är egentligen det här jag själv tycker är det värsta för tillfället då folk inte känner till vilka konsekvenser det kan få, och även fast man känner till att sidor samlar information om en kan det vara svårt att veta vad denna data kommer att användas till i framtiden. För tillfället kanske det är att rekommendera filmer på Netflix vilket jag själv använder mig av och bjuder gärna på min filmsmak då detta kommer att förbättra och effektivisera min tid på Netflix. I fallet om Netflix har jag svårt att se hur datan kan komma att skada mig vid ett senare tillfälle, men om vi däremot tar Facebook som exempel kan det få andra konsekvenser. Vi har exempelvis redan läst om folk som fått sparken efter att ha gått ut med privata synpunkter och information på Facebook, vilket förmodligen i de flesta fall utan Facebook inte hade resulterat till att man får sparken. Information som var riktad till ens vänskapskrets, kanske närmsta vännerna, blev utan att man önskade delade på Facebook publikt och personer som ej skulle få tillgång till denna information fick det. Faran i stort tycker jag är att ens privatliv inte längre blir så privat som man kanske tror. I framtiden när folk blir mer medvetna om hur data kan användas av de större aktörerna kanske man istället börjar ljuga om sig själv för att se bättre ut än vad man är. På något vis blir ens virtuella jag annorlunda jämfört med ens verkliga jag. Hemska exempel finns sedan lång tid tillbaka när folk utgav sig för att vara andra än vem dom faktiskt var i chattrum, forum och så vidare. Pedofiler i chattrum har man läst om och det blir svårt att se vad som är verklighet och vad som är lögn då det bara finns 1or och 0or mellan varandra. Jag skulle exempelvis medvetet kunna placera ut information om mig, som ser ut att vara skrivet av andra, för att till exempel öka chanserna till att få ett jobb då jag vet att min blivande chef kommer att göra en research på mig på webben. Det finns mycket problem men även möjligheter i det samhälle vi håller på att gå mot, och jag tror att det viktigaste är att bli medvetna om vad som är privat och vad som kommer bli publikt när vi nyttjar diverse digitala tjänster. Är man villig att dela med sig av denna data i utbyte mot något annat är det inga konstigheter tycker jag, utan kanske främst har fördelar med sig i fall som tjänster som Netflix. Kanske används min information inte enbart till att välja de bästa filmerna som passar mig, utan kanske även kan hjälpa till att hitta bra passande filmer till andra Netflix användare eller ranka filmer rent generellt mot varandra. Riktad reklam på Facebook tycker jag personligen heller inte är fel, men vem vet vad all data kommer att användas till utöver detta. Det är väl kanske de mer oroväckande saker denna information kan användas till som komma väntas.

Big Data verkar efter att gått igenom materialet innebära en enorm mängd data som man kan analysera och utläsa mönster från. Exemplet ovan med Netflix och riktad reklam är möjlig tack vare data som skulle kunna definieras som Big Data då det är enorma mängder data som samlas in från användare för att slutligen efter analys kunna skapa förslag på rekommenderade filmer och relevanta reklamer beroende på mitt beteende och annan interaktivitet. Möjligen skulle allt från mina inloggningsvanor till fritidsintresse kunna påverka detta. Tekniskt verkar man också kunna se det som mängder av data som inte sparas i relationsdatabaser och andra traditionella databastyper, utan istället gör sig bättre i NoSQL-databaser.

Diskussionen om för- och nackdelar gällande hur vår information om våra aktiviteter på webben har redan till viss del gåtts igenom här ovan där jag nämnde fördelar med Netflix hur dom kan välja ut lämpliga filmer. Fördelar finns det gott om och nackdelar och faror finns givetvis dessa också även fast vi inte kanske ser dem till en början. För att lägga fokus på fördelarna först tycker jag att vår närvaro på webben kan bli effektivare och mer relevant data för oss nås på ett smidigare vis. Google samlar gott om data om vår aktivitet på nätet och anpassade sökresultat i SERPen beroende på användare finns. Detta gör att jag (förhoppningsvis) hittar vad jag söker snabbare. Facebook kan också hitta många av mina vänner som jag inte redan lagt till på Facebook. Kanske är detta mer en fråga om connections mellan mina vänner, men ser vi på Twitter brukar jag få relevanta personer föreslagna för mig och här tror jag det är en större blandning av connections mellan personer och vad de faktiskt twittrar om samt min personliga aktivitet på Twitter. Nackdelarna lär vi se fler många av i framtiden och likaså fördelarna. En nackdel är att ens privata webbnärvaro är long gone och även fast det ofta inte har någon betydelse finns datan om hur du navigerar på webben förmodligen loggad någonstans. Kanske blir den liggandes i form av data som aldrig gås igenom av en människa, men det skulle indirekt kunna få konsekvenser. Ett exempel skulle kunna vara att jag delar dator med min flickvän. Jag ska boka en överraskningsresa till Paris till henne och söker information om Paris och bokar en resa. Detta beteende snappar google enkelt upp och skapar relevanta annonser om resor till Paris, även fast innehållet på kommande sidor jag besöker kanske ej relaterar till resor eller Paris. Sätter sig då flickvännen och besöker vanliga sidor och det ständigt dyker upp annonser om resor till Paris, kan hon om hon är medveten om hur google genererar sina annonser kanske kunna ana någonting sådär 2-3 veckor innan hennes födelsedag. Så även fast Google i detta fallet kanske bara ville rikta annonser, fick det en indirekt konsekvens som Google förmodligen inte menade avsiktligt skulle hända (i detta fall inget allvarligt, men vem vet vad för situationer som kan dyka upp?). Konsekvenserna av Big Data tror jag därför kommer bli stora, men hur är svårt att säga. Stort sett tycker jag att den största nackdelen är att man alltid känner sig övervakad på internet och man vet aldrig hur den information som sparas undan kommer att användas. Måste jag ständigt vara på min vakt vad för typ av information jag delar med mig? Lite som att istället för att vara omringar av personer man litar fullt ut på, vara omringar av ytterligare personer som ständigt står där och tjuvlyssnar för att komma åt information som dom kan utnyttja för att påverka min tillvaro, på gott och på ont givetvis.

Efter att ha läst Storebror på Facebook blir man mer medveten om större risker ens aktivitet på Facebook kan inbringa. Det här med att man exempelvis som brottsling kan upptäcka mönster hos personer genom deras Facebooksuppdateringar och därifrån planera tidpunkt för eventuellt inbrott i bostaden är skrämmande. Säkerligen är det många kriminella som håller till på sociala medier och analyserar våra liv genom dessa kanaler för att planera sina brott. Det här med att storebror är på Facebook är också intressant speciellt nu efter allt med NSA och så vidare. Det verkar finnas en hel del bakdörrar till myndigheter och integriteten känns som noll nu efter allt snack om spionprogram. Jag fick mig en tankeställare hur denna information som samlas in av Facebook kan användas av så många andra än just Facebook själva. Vissa har man aritt medveten om tidigare, andra inte. Att publicera bilder från sitt nya hus skulle kunna förvandlas till en ritning som inbrottstjuvar planerar efter, vilket jag inte funderat över tidigare. En intressant artikel som ta upp många risker med Facebook och sociala medier och helt klart en artikel alla aktiva användare på sociala medier borde skumma igenom då jag är övertygad om att de flesta, liksom mig, inte reflekterat över alla risker med sociala medier.
